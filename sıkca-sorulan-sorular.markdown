---
layout: simple
title:  "Linux Dersleri Yazarı Olmak"
author: taylan_ozgur_bildik
excerpt: "Linux Dersleri platformuna yazar olarak nasıl katkıda bulunabileceğinizi ele alıyoruz."
---


<h1 class="text-primary">🤔 Sıkça Sorulan Sorular (S.S.S)</h1>
Mevcut platform hakkında sıkça sorulan bazı soruların yanıtlarına buradan ulaşabilirsiniz. Eğer merak ettiğiniz başka sorular varsa [geri bildirim]({{ site.url }}/bildirim.html){:target="_blank"} sayfasından iletmekten çekinmeyin lütfen.

---

<h3 class="text-primary"> Linux Dersleri platformunun amacı nedir ?</h3>
İlk defa Linux öğrenmek ya da bildiklerini tekrar etmek isteyen herkes için; konu konu sıralı, derli toplu Türkçe içerikler sunabilmektir. 

Bu platformu, faydalı olabileceğini düşündüğüm Türkçe Linux notlarımı paylaştığım statik bir platform olarak görmeniz en doğrusu. Paylaşacağım içeriklerin faydalı olmasına özen gösterdiğim için oluşturulmaları vakit alabiliyor. Dolayısıyla düzenli olarak yeni içerik oluşturma veya teknik sorunlarınıza çözüm sunma konusunda herhangi bir taahhüt veremiyorum. İçerikler sizin için faydalı olabiliyorsa ve daha fazla öğrenmek için sizi araştırmaya sevk ediyorsa amacına ulaşıyordur. Teknik sorunlarınız için forumları ve topluluk destekli diğer kanalları kullanabilirsiniz. 

---

<h3 class="text-primary">İçerikleri farklı platformlarda paylaşabilir miyim ?</h3>
Platformdaki resimler de dahil tüm içerikler mevcut platforma özel olarak hazırlanmıştır. Dolayısıyla buradaki içerikleri harici bir platformda paylaşırken, bu platformu kaynak olarak göstermelisiniz. 

---

<h3 class="text-primary"> Neden yorum bölümü yok ?</h3>
Site içeriğinin mümkün oldukça statik bir dokümantasyon gibi kalmasını tercih ediyorum. Bu sayede [belgeler.org](http://www.belgeler.org.tr/){:target="_blank"} kadar kapsamlı bir içeriğe sahip olmasa da tıpkı belgeler.org gibi uzun yıllar pek çok farklı kişinin yararlanabileceği bir kaynak olarak kalabilir. Ayrıca olası soruları yanıtlamak ve yeni içerik taleplerine yetişmek için yeterince vaktim bulunmadığı için yorum bölümü eklemek istemedim. Pek tabii tüm içerikler bir ölümlü tarafından yazıldığı için hatalara ve önerilere tamamen açıktır. İçeriklerdeki hata ve eksikleri bana [mail](mailto: info@linuxdersleri.net){:target="_blank"} veya [geri bildirim](/bildirim.html){:target="_blank"} sayfasından dilediğiniz zaman iletebilirsiniz.

---

<h3 class="text-primary">Neden reklam yok ?</h3>
Kullanıcıların okuma deneyimini olumsuz yönde etkilemesini istemediğim için standart reklam yaklaşımına gitmek istemedim. Bunun yerine yazılı şekilde sunduğum [eğitim serilerinin](/egitim.html/){:target="_blank"} udemy üzerindeki [video eğitimlerini](/kurs.html){:target="_blank"} tanıtmayı tercih ettim. Yine de ileride gelecek taleplere göre platformun geliştirilmesi veya olası giderlerinin karşılanması için hedef kitleye faydalı olabileceğini düşündüğüm promosyonları veya tanıtımları, okuma deneyimine zarar vermeyecek şekilde ekleyebilirim. Öneri ve teklifleriniz için [mail](mailto: info@linuxdersleri.net){:target="_blank"} veya [geri bildirim](/bildirim.html){:target="_blank"} kanallarını kullanabilirsiniz.

---

<h3 class="text-primary">İçeriklere ben de katkı sunabilir miyim ?</h3>

İçeriklere katkıda bulunmak istemeniz harika❤️Platformun faydalı içeriklerle dolup taşmasını ben de çok istiyorum. Fakat maalesef daha önceki deneyimlerime dayanarak maddi çıkar çatışması sebebiyle bunun şu an için pek olası olduğunu düşünmüyorum. Zira mevcut platform henüz herhangi bir düzenli maddi kazanç elde edebilecek yapıda değil. Dolayısıyla yazarlara hakkı olan ödemeyi yapma noktasında sorun yaşanması kaçınılmaz. Ayrıca sizin maddi kazanç beklentiniz olmasa bile bu platformda bana ait olan yazılı eğitim serilerinin ücretli video eğitimlerini tanıttığım için sizin emeğinizi maddi karşılıksız bırakamam. Ayrıca şimdilik harici içeriklerin mevcut platforma uyumunu ve genel kalite kontrolünü sağlamak için de yeterince vakte sahip değilim. İleride tanıtım veya sponsorluklar sayesinde elde edilecek olası kazanç durumununda, dönemsel olarak yeni içerik alımı mümkün olabilir. Olası değişiklikte, ana sayfa üzerinde mutlaka duyuru yapmış olurum.

Yine de katkı sunmanızın birkaç yolu olabilir:

- Eğer içerik dışında katkı sunmak istiyorsanız ve platformu paylaşacak kadar beğendiyseniz, çevrenizdeki insanlara bu platformdan bahsedebilirsiniz. 
- Mevcut içeriklerdeki hata ve eksikleri [mail](mailto: info@linuxdersleri.net){:target="_blank"} veya [geri bildirim]({{site.url}}/bildirim.html){:target="_blank"} sayfası üzerinden iletebilirsiniz.

---

<h3 class="text-primary">Neden iOS için uygulama yok ?</h3>
[Android uygulaması](https://play.google.com/store/apps/details?id=com.bildik.linuxdersleri){:target="_blank"} çevrimdışı çalışma için gerekli olabilecek minimum içeriğe sahip şekilde sunuluyor. Ancak maalesef ki iOS uygulamasının market masrafları, çevrimdışı uygulamaya ihtiyaç duyan kitlenin azlığı dolayısıyla pek mantıklı ve sürdürülebilir değil. Zaten Android uygulaması içerisinde, web platforumdan çok daha az içerik sunuyorum. Daha kapsamlı deneyim için Android cihazınız üzerinden de web tarayıcınızı kullanarak [linuxdersleri.net](https://linuxdersleri.net){:target="_blank"} adresini ziyaret etmeniz gerekiyor. Yani aslında istediğiniz mobil cihaz üzerinden web tarayıcısı sayesinde tüm içeriğe sorunsuzca erişebilirsiniz. Şimdilik harici bir uygulama çıkarma gibi bir planım yok.

<h3 class="text-primary">Çevrimdışı çalışma ?</h3>
Çevrimdışı şekilde websitesi üzerindeki dosyalara erişmek istiyorsanız, tarayıcınızın pdf kaydetme özelliği ile içerikleri PDF olarak kaydedip çevrimdışı şekilde kullanabilirsiniz. Yine de hareketli resimler(gif) dolayısıyla PDF kullanımını web platformu kadar efektif olmayabilir. Bu sebeple ben de doğrudan PDF sunmayı planlamıyorum. 
